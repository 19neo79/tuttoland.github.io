+++
draft = false
date = 2019-09-12T14:00:51+02:00
title = "Stay Hungry.. Stay Foolish"
slug = ""
tags = ["apple", "stevejobs", "stanford"]
categories = ["storie"]
thumbnail = "/img/storie.png"
description = ""
+++
<DIV align="justify">
Eccomi a scrivere un nuovo post, che è in coda alla mia voglia di dimostrarmi che so essere **costante** quando prendo qualche impegno.
Eh si, perchè per essere il più possibile presenti bisogna essere:

 1. Sempre sul pezzo
 2. Aggiornati
 3. Saper cosa si dice

Per me è mantra quello che il "despota" Steve Jobs diceva agli universitari di Stanford nel non troppo lontano 2005, un discorso pieno di significato, di voglia di passare la passione per l'essere sempre curiosi, di cercare nell'innovazione e nella conoscenza le armi per sconfiggere il più grande male dell'umanità: l'**ignoranza**.
Quel male che affligge chi non vuole sapere, chi non è curioso, chi pensa che le notizie possano solo essere lette di sfuggita e "ritwittate".
Questo discorso, per me, è stato fonte di tanta ispirazione, come dicevo. Ispirazione per l'enfasi che Jobs trasmette, che scoperta la malattia, ha reagito alle avversità, e ha cercato di trasmettere ai laureandi il suo credo.  Il discorso è diviso in 3 punti e per ognuna di esse metto le parti che mi hanno fatto emozionare e in cui mi ci rivedo tantissimo:

 ***Unire i puntini***

> [...]*Certamente all'epoca in cui ero al college era impossibile unire i puntini guardando il futuro. Ma è diventato molto, molto chiaro dieci anni dopo, quando ho potuto guardare all'indietro.  
Di nuovo, non è possibile unire i puntini guardando avanti; potete solo unirli guardandovi all'indietro. Così, dovete aver fiducia che in qualche modo, nel futuro, i puntini si potranno unire. Dovete credere in qualcosa - il vostro ombelico, il destino, la vita, il karma, qualsiasi cosa. Questo tipo di approccio non mi ha mai lasciato a piedi e invece ha sempre fatto la differenza nella mia vita.*

***Amore e Perdita***

> [...]*Sono sicuro che niente di tutto questo sarebbe successo se non fossi stato licenziato da Apple. E' stata una medicina molto amara, ma ritengo che fosse necessaria per il paziente. Qualche volta la vita ti colpisce come un mattone in testa. Non perdete la fede, però. Sono convinto che l'unica cosa che mi ha trattenuto dal mollare tutto sia stato l'amore per quello che ho fatto. Dovete trovare quel che amate. E questo vale sia per il vostro lavoro che per i vostri affetti. Il vostro lavoro riempirà una buona parte della vostra vita, e l'unico modo per essere realimente soddisfatti è fare quello che riterrete un buon lavoro. E l'unico modo per fare un buon lavoro è amare quello che fate. Se ancora non l'avete trovato, continuate a cercare. Non accontentatevi. Con tutto il cuore, sono sicuro che capirete quando lo troverete. E, come in tutte le grandi storie, diventerà sempre migliore mano a mano che gli anni passano. Perciò, continuate a cercare sino a che non lo avrete trovato. Non vi accontentate.*

***Morte***

> [...] *Nessuno vuole morire. Anche le persone che vogliono andare in paradiso non vogliono morire per andarci. E anche che la morte è la destinazione ultima che tutti abbiamo in comune. Nessuno gli è mai sfuggito. Ed è così come deve essere, perché la Morte è con tutta probabilità la più grande invenzione della Vita.*
> <DIV  style="float:left;">![your_img](/img/stayhungry.jpg)</DIV>[...] *Quando ero un ragazzo c'era una incredibile rivista che si chiamava The Whole Earth Catalog, praticamente una delle bibbie della mia generazione. E' stata creata da Stewart Brand non molto lontano da qui, a Menlo Park, e Stewart ci ha messo dentro tutto il suo tocco poetico. E' stato alla fine degli
anni Sessanta, prima dei personal computer e del desktop publishing, quando tutto era fato con macchine da scrivere, forbici e foto polaroid. E' stata una specie di Google in formato cartaceo tascabile, 35 anni prima che ci fosse Google: era idealistica e sconvolgente, traboccante di concetti chiari e fantastiche nozioni. Stewart e il suo gruppo pubblicarono vari numeri di The Whole Earth Catalog e quando arrivarono alla fine del loro percorso, pubblicarono il numero finale. Era più o meno la metà degli anni Settanta e io avevo la vostra età. Nell'ultima pagina del numero finale c'era una fotografia di una strada di campagna di prima mattina, il tipo di strada dove potreste trovarvi a fare l'autostop se siete dei tipi abbastanza avventurosi. Sotto la foto c'erano le parole: "Stay Hungry. Stay Foolish.", siate affamati, siate folli. Era il loro messaggio di addio. Stay Hungry. Stay Foolish. Io me lo sono sempre augurato per me stesso.*


Vi lascio qui sotto il filmato..

{{< youtube oObxNDYyZPs >}}
