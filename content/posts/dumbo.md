+++
draft = false
date = 2019-04-05T19:10:33+02:00
title = "Riguardare un film Disney"
slug = ""
tags = []
categories = []
thumbnail = "/img/dumbo.png"
description = ""
+++
Ho un figlio di 5 anni e mezzo e uno di quasi 3. Visto che è di moda rifare i cartoni animati della Disney, ho voluto riguardare Dumbo insieme ai miei bimbi e alla mia compagna. Ma il film del 1941. Pensare alla bellezza di un film per come è stato creato e con i mezzi dell'epoca mi fa venire la pelle d'oca.. Pensare che per ogni secondo di film ci siano dietro almeno 25 disegni perfettamente in sequenza per dare l'idea del movimento. Impressionante. Ho deciso di rivederlo perchè in questi giorni è uscito al cinema Dumbo rifatto dalle sapienti mani di Tim Burton. Sono un amante di Tim Burton dai tempi di Batman e Edward Mani di Forbice. Parliamo della fine degli anni '80 e inizio degli anni 90. Mi sono sempre piaciuti i colori molto smorzati e la pazzia inserita nei personaggi. Non sono un suo fan sfegatato, perchè ho nel cassetto da una vita la voglia di guardare *A Nightmare Before Christmas* e *La Sposa Cadavere*, ma non mi mancano nella mia collezione visiva i successi di *Big Fish*, *Alice in Wordeland* e soprattutto *La Fabbrica di Cioccolato*. Lo riprendo dopo questo discorso.. Allora dicevo che Tim Burton non è un regista che fa film per bambini e questo è risaputo. Quindi ho letto molte recensioni online veramente pesanti sul film appena uscito. Ma come si fa a paragonare un capolavoro per bambini con un film tristissimo scritto e sceneggiato da un regista che fa della tristezza e dell'inquietudine il proprio cavallo di battaglia? Io credo che portare un bambino a vedere Dumbo di Tim Burton sia veramente una mancanza di sensibilità da parte dei genitori. Informatevi gente prima di far fare una brutta esperienza ai vostri bambini. Riprendo il discorso della Fabbrica di Cioccolato. Sono un amante drogato del film del 1971 che riguardo ogni anno nel periodo di Natale come se fosse un rituale per farmi capire che è arrivato un altro Natale. Lo farò vedere a mio figlio grande ma non è ancora il momento di far vedere la pazzia inserita in un personaggio non positivo come Willy Wonka. A maggior ragione quello psichedelico di Tim Burton! Ma.. ho trovato una stupenda alternativa..
Cercate e guardatelo.. per me è stupendo

Buenas Noches

MR
